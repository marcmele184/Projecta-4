**Introducció**

Benvinguts, equip.

Durant les darreres setmanes, hem implementat serveis complexos per als nostres clients: servidors de fitxers (NFS), impressió (CUPS), autenticació (LDAP), etc. Però cap d'aquests serveis avançats no pot funcionar de manera fiable si els fonaments del sistema operatiu són febles.

Un servidor amb una configuració de xarxa incorrecta, permisos mal assignats o paquets sense actualitzar és un risc de seguretat i una futura incidència garantida. A EverPia, no podem lliurar una feina així; la nostra reputació es basa en la robustesa.

**La Vostra Missió: Auditoria i Estandardització del Servidor Base**

Abans de desplegar el proper servei avançat, farem un pas enrere per consolidar la base. Aquesta activitat és una auditoria interna i una pràctica del nostre "Protocol de Desplegament Estàndard" (SOP \- Standard Operating Procedure).

Heu de demostrar que sou capaços de desplegar una nova màquina virtual (Ubuntu Server) des de zero i aplicar el nostre protocol de configuració bàsica. Aquestes són les tasques fonamentals que tot consultor júnior ha de dominar abans de tocar l'entorn d'un client. Les repassarem per assegurar-nos que tots estem al mateix nivell d'excel·lència.

Prepareu-vos, un cop finalitzada la fase d’entrenament haureu de superar una prova pràctica de validació per tal d’obtenir la vostra certificació SOP-Specialist.

**Fase entrenament**

Per practicar els vostres coneixements i a partir de la OVA que tindreu disponible cal que feu les tasques que teniu al document [**Projecte4-TascaSOP**](https://drive.google.com/file/d/1AW8Gj5cCQbqmq5yP5tYyFWgM7gfbZRLN/view?usp=sharing) (el podeu descarregar directament).

No cal que lliureu cap activitat, però sí que és molt important que pareu atenció a les tasques per tal d’entendre bé el funcionament.

**Certificació**

Ha arribat el dia i ja esteu preparats per assolir el nivell de SOP Specialist, superant  un exigent examen pràctic que posarà a prova els vostres coneixements. Per fer la prova, únicament podreu portar un **full manuscrit** amb aquelles anotacions que creieu necessàries.
